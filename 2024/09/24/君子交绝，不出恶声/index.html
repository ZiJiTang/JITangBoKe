<!DOCTYPE html><html lang="en"><head><meta charset="UTF-8"><meta name="viewport" content="width=device-width, height=device-height, initial-scale=1.0, maximum-scale=1.0, user-scalable=no"><title>绝交篇 - 济棠</title><link rel="stylesheet" href="/JITangBoKe//css/page.css"><link rel="stylesheet" href="/JITangBoKe//css/code.css"><link rel="stylesheet" href="/JITangBoKe//css/font-awesome.css"><link rel="icon" href="/JITangBoKe/img/favicon.png"><meta name="generator" content="Hexo 7.3.0"><link rel="alternate" href="/JITangBoKe/atom.xml" title="济棠" type="application/atom+xml">
</head><body><aside><a href="/JITangBoKe/" title="济棠"><div class="avator"></div></a><a class="home" href="/JITangBoKe/" title="济棠">济棠</a><nav><a>业余选手，无名鼠辈</a></nav><ul class="product-overview"><li><a href="/JITangBoKe/">首页</a></li><li><a href="/JITangBoKe//about">关于</a></li></ul><p class="efe-desc"></p><dl class="tags"><dt>Tages</dt></dl></aside><article><h1>绝交篇</h1><div class="article-meta"><i class="fa fa-pencil"> <a>John Doe</a></i><time datetime="2024-09-24T15:14:13.000Z"><i class="fa fa-clock-o"> 2024-09-24</i></time></div><h2 id="小故事"><a href="#小故事" class="headerlink" title="小故事"></a>小故事</h2><p>&emsp;&emsp;话说乐毅在燕国为将的时候，参与了五国伐齐的战争。连拔齐国七十多座城池，这时的齐国只剩下三座城了。可惜这个时候支持乐毅的燕国国君去世了，他的儿子继位。新上任的燕国君主和乐毅非常不对付。齐国这时候看准时机发动反间计，在燕国都城大肆发动流言说乐毅拥兵自重，有不臣之心。燕王听信谗言，命乐毅收兵回朝。准备卸掉乐毅的兵权。乐毅在撤军的途中，听说了这件事。担心回去后没好果子吃。于是便背弃燕国，投靠了赵王。赵王也看的起他，于是给他封了望诸君。后来，齐国田单力挽狂澜，依靠仅有的三座城慢慢收复了丢掉的七十余座城。燕军节节败退，这时燕王方悔逼走了乐毅，于是，便派使者前往赵国请求乐毅回来继续担任将军。乐毅见到使者后，便写了一封信，交给了使者。信中内容如下<br>&emsp;&emsp;“先王命之曰：‘我有积怨深怒于齐，不量轻弱，而欲以齐为事。’臣对曰：‘夫齐，霸国之余教而骤胜之遗事也，闲于甲兵，习于战攻。王若欲伐之，则必举天下而图之。举天下而图之，莫径于结赵矣。且又淮北、宋地，楚、魏之所同愿也。赵若许约，楚、赵、宋尽力，四国攻之，齐可大破也。’先王曰：‘善。’臣乃口受令，具符节，南使臣于赵。顾反命，起兵随而攻齐，以天之道，先王之灵，河北之地，随先王举而有之于济上。济上之军奉令击齐，大胜之。轻卒锐兵，长驱至国。齐王逃遁走莒，仅以身免。珠玉财宝，车甲珍器，尽收入燕。大吕陈于元英，故鼎反乎历室，齐器设于宁台。蓟丘之植，植于汶篁。自五伯以来，功未有及先王者也。先王以为顺于其志，以臣为不顿命，故裂地而封之，使之得比乎小国诸侯。臣不佞，自以为奉令承教，可以幸无罪矣，故受命而弗辞。”  </p>
<p>&emsp;&emsp;“臣闻贤明之君，功立而不废，故著于《春秋》，蚤知之士，名成而不毁，故称于后世。若先王之报怨雪耻，夷万乘之强国，收八百岁之蓄积，及至弃群臣之日，遗令诏后嗣之馀义，执政任事之臣，所以能循法令，顺庶孽者，施及萌隶，皆可以教于后世。”  </p>
<p>&emsp;&emsp;“臣闻善作者不必善成，善始者不必善终。昔者伍子胥说听乎阖闾，故吴王远迹至于郢；夫差弗是也，赐之鸱夷而浮之江。故吴王夫差不悟先论之可以立功，故沉子胥而弗悔；子胥不蚤见主之不同量，故入江而不改。”  </p>
<p>&emsp;&emsp;“夫免身全功，以明先王之迹者，臣之上计也。离毁辱之非，堕先王之名者，臣之所大恐也。临不测之罪，以幸为利者，义之所不敢出也。”  </p>
<p>&emsp;&emsp;“臣闻古之君子，交绝不出恶声；忠臣之去也，不洁其名。臣虽不佞，数奉教于君子矣。恐侍御者之亲左右之说，而不察疏远之行也。故敢以书报，唯君之留意焉。  </p>
</article><nav class="article-pagination"></nav><div></div></body><footer><p class="copy">&copy; Designed by <a href="http://efe.baidu.com" target="_blank" title="EFE">EFE</a> | Powered By <a href="http://hexo.io" target="_blank" title="Hexo">Hexo</a></p></footer></html>